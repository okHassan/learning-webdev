<!DOCTYPE html>
<html lang="en">

<body>
    <h1>বিক্ষোভের মুখে হাইকোর্টের ১২ বিচারপতিকে বিচারকাজ থেকে বিরত রাখা হচ্ছে </h1>

    <img  />

    <p>
        ‘দলবাজ’ ও ‘দুর্নীতিবাজ’ বিচারপতিদের পদত্যাগ অথবা তাঁদের অপসারণের দাবিতে হাইকোর্ট ঘেরাও এবং বিক্ষোভের ঘটনা ঘটেছে।
        বিক্ষোভের মুখে হাইকোর্ট বিভাগের ১২ জন বিচারপতিকে আপাতত বেঞ্চ না দেওয়া, অর্থাৎ বিচারকাজ থেকে বিরত রাখার
        সিদ্ধান্তের কথা জানিয়েছে সুপ্রিম কোর্ট প্রশাসন। তবে তারা বিচারপতিদের নাম প্রকাশ করেনি।
        <br />
        <br />
        বৈষম্যবিরোধী ছাত্র আন্দোলন, বৈষম্যবিরোধী আইনজীবী সমাজ ও জাতীয় নাগরিক কমিটি-লিগ্যাল উইং আলাদাভাবে গতকাল বুধবার
        সুপ্রিম কোর্ট প্রাঙ্গণে বিক্ষোভ করে। এই কর্মসূচির ঘোষণা আগের দিন মঙ্গলবার দেওয়া হয়েছিল। গতকালের বিক্ষোভকালে এক
        হাজারের বেশি শিক্ষার্থী, আইনজীবী ও নাগরিক কমিটির লোকেরা উপস্থিত ছিলেন।
    </p>
</body>

</html>